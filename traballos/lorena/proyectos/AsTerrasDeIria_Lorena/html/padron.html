<!DOCTYPE html>
<html lang="gl">

<head>
    <meta charset="utf-8">
    <meta name="author" content="Lorena">
    <meta name="viewport" content="width=device-width, initial-scale=1.0">
    <title>As terras de Iria</title>
    <link rel="icon" type="image/png" href="../favicon.png">
    <link rel="stylesheet" type="text/css" href="../css/style_concellos.css">
    <link rel="stylesheet" type="text/css" href="../css/style_header-footer.css">
</head>

<body>
    <main>
        <header>
            <div>
                <h1>As terras de Iria</h1>
                <a href="../index.html"><img src="../imagenes/logo.png" alt="As Terras de Iria" title="As Terras de Iria"></a>
            </div>

            <nav class="navbar">
                <a href="#" alt="Padrón">Padrón</a>
                <a href="dodro.html" alt="Dodro">Dodro</a>
                <a href="rois.html" alt="Rois">Rois</a>
            </nav>

        </header>
        <div class="main">
            <h2>Lendas de Padrón</h2>
            <iframe width="560" height="315" src="https://www.youtube.com/embed/eZemlzB9vOE?si=F6ftVVnsRJ9EGU3K" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>
        </div>

        <section class="lenda">
            <h3>Iria Flavia e o tombo</h3>
            <p>Iria Flavia é hoxe o nome dunha pequena localidade veciña á famosa vila de Padrón. Porén, o seu peso histórico é enorme e a súa relación co nacemento de Compostela é incuestionable.</p>

            <p>A súa fundación seguramente está relacionada co emperador Tito Flavius Vespasiano, que converteu este enclave nunha villae romana e porto comercial. As lendas locais atribúenlle ao propio Apóstolo Santiago a predicación nesta vila e nos seus contornos, concretamente no veciño cotarelo que leva o seu nome: Santiaguiño do Monte. A este mesmo lugar será traído o seu corpo, anos máis tarde, tras o seu martirio en Xerusalén, nunha viaxe-odisea a través do Mediterráneo e das costas do actual Portugal. Algunhas lendas contan que o seu corpo permaneceu en Iria durante un período breve de tempo para ser levado á súa actual localización en Compostela.</p>

            <p>Coa oficialización do cristianismo, Iria converteuse en sé bispal. Aínda que hai moi poucos datos sobre estes primeiros séculos, a partir do século VI xa temos máis noticias. Aparecen moitos nomes de bispos de Iria, como Andrés no Concilio de Braga (561), Lugo (569) e II de Braga (572); Domingo no III Concilio de Toledo (589); Samuel, no IV Concilio de Toledo en 633; Gotomaro, Leonesindo (...709...); Augustino, nos tempos de Fruela I (757-68); Vaula, nos tempos de Mauregato (783-788); ata chegar ao gran Teodomiro, descubridor da tumba do Apóstolo (813). Finalmente, Adulfo II (855) foi o bispo que trasladou a sé episcopal a Compostela, aínda que a capital seguiu sendo Iria. Existe, ademais, unha relación doutros 28 bispos enterrados en Iria, que chegaron procedentes de toda a Península escapando das invasións árabes do ano 711. No século XII, o arcebispo de Santiago, don Diego de Xelmírez, dá testemuño destes bispos relatando que o papa Calisto considerou a igrexa de Iria como segunda sé por se atoparen aquí "os 28 santos corpos".</p>

            <p>Iria Flavia foi quizais a única Igrexa de Hispania que mantivo a sucesión episcopal durante a invasión musulmá a pesar das continuas arremetidas. Entre tantas tumbas e enterramentos sacros, hai unha de especial devoción para toda a comarca. Esta tumba, situada á dereita do altar maior, no corredor da sancristía, é a orixe desta historia tan curiosa. Trátase do sepulcro do Bispo Santo. O nome deste bispo non o coñecemos, pero é distinguido por todos como "O Corpo Santo". Din que o seu corpo foi atopado incorrupto en 1675, sendo este fenómeno estraño, seguramente, a orixe dunha gran devoción. Axiña se lle atribuíron numerosos milagres e, cos anos, tamén collerá sona de ter a facultade de desendemoñar a bebés acabados de nacer. A crenza moi arraigada de que as causas dos problemas de moitos bebés que nacían con dificultades, choraban moito ou non comían ben puidese ter a súa orixe en feitizos ou nun mal de ollo levou moitas nais a acudiren ao santo para remediar o problema e sandar os seus cativos. Ao rito de desenfeitizar un bebé denominóuselle "o Tombo".</p>

            <p>Unha vez "certificado" o meigallo no bebé, procedíase a resolver o mal. O rito consistía en ir ao templo e poñer o neno enriba da lápida do "Corpo Santo", sobre a que previamente se colocara un pano branco. Dábaselle un tombo ou unha volta completa ao bebé sobre o pano para que o feitizo quedase impregnado no tecido. Logo recollíase o pano e a roupa do bebé, que se levaba decontado ao río máis próximo. Dise que se limpaban estes panos baixo 7 pontes ou 7 fontes e santo remedio! A auga levaba a miseria contraída e o neno sandaba. Outro remedio parecido e moi estendido na zona, se ben era un pouco máis aparatoso, consistía en levar o anxiño "endemoñado" ao forno do panadeiro. Alí colocábase o neniño sobre a pa do pan e introducíase brevemente no forno candente. Este proceso tiña o mesmo efecto antimeigallo que se describiu anteriormente. Dándolle unha pequena cocción extra, o neno sandaba. Cabe preguntarse a quen lle faltaba unha fervura neste caso: ao neno, ao panadeiro ou aos pais por consentiren tostalo.</p>
        </section>
    </main>

    <footer>
        <div class="autora">
            <p><a href="mailto: lorena.vilarinomontes@gmail.com" target="_blank" title="Correo electrónico" class="autora">Lorena Vilariño Montes</a></p>
        </div>
        <div class="escudos">
            <a href="https://padron.gal/es/" target="_blank" title="Concello de Padrón"><img src="../imagenes/escudo-padron.webp" alt="Escudo do Concello de Padrón"></a>
            <a href="https://www.dodro.gal/" target="_blank" title="Concello de Dodro"><img src="../imagenes/escudo-dodro.png" alt="Escudo do Concello de Dodro"></a>
            <a href="https://www.rois.gal/es/" target="_blank" title="Concello de Rois"><img src="../imagenes/escudo-rois.png" alt="Escudo do Concello de Rois" id="escudo-rois"></a>
        </div>
    </footer>
</body>

</html>
